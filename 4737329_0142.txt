0——120—

maxime de Daemonibus disserat Philosophus, nemo du-
bitet , qui PLATONIS ironiam intelligit, dictionisque
observavit rationem , qua uti solet , ubi assensum
fingit, revera autem assentientibus illudit. Unum
illum si inspiciamus locum, ubi TIMAEUS 'vates carpit
antiquissimos, qui de multis illis Diis, Terrae Ocea-
nique prole , absurda protulerint (1), manifestum erit
procul dubio ‚ longe alium ibi verborum esse dilectum
atque usum, aliam dictionis indolem, quamin omnibus
iis, quae de Daemonibus disputavit PLATo. Attamen
diu mihi non nihil alia placuit sententia. Putabam
scilicet, PLATONEM id egisse, ut minus probabilem
de Daemonibus doctrinam ipse melius interpretaretur3
ita ut mentem humanam cuique idem esse, quod Daemo-
nem vocare solebat populi superstiti0‚ doceret. Verum
enim vero omnia ‚ quae attuli loca , conferenti haec
quoque minus mihi verosimilis visa est opinio. In-
telleximus ‚ nobis accidisse, quod multis haud dubie
accidit PLATONIS interpretibus. Dubitaveram, an
huic de Daemonibus sententiae faveret Pauo, quo-
niam illi favere eum nolueram. .
Et hic tandem nostrae de Daemonibus disputa-
tioni finis sit. Rerum Universi gubernationem dis—
tribuit PLATo inter Deos et Daemones, summi Regis
ministros3 uti in civitatibus humanis suos habet .
summus Imperans universae Reipublicae partiumque
singularum curatores minores. Daemones magis
etiam, quam Deos creatos, natura sua, vi ac potestate
summo Numine inferiores habuit Philosophus.
Quaeritur deinde, utrum maximus ille Deus, rerum

 

(ι) Tm. 40. n. E.

